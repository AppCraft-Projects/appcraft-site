# Szabályzat

Az AppCraft csoport célja a magyar alkalmazás-, és termékfejlesztő közösség építése és összefogása.

Ez egy olyan közösség, ahol megismerhetjük egymást, kommunikálhatunk, és bárki megoszthatja tudását a többiekkel.

Nem húzunk egyik vagy másik platform felé sem.

Tartsuk a fejlesztői témákat túlsúlyban, de emellett nagyon szívesen látunk designnal, UX-el, teszteléssel, illetve bármi 
egyéb témában kapcsolódó postot is. Az adott téma keretei között minden belefér.

## Külalak

- Ha lehetséges, akkor a saját neveddel és fényképeddel postolj.
- A magyar nyelvet használjuk, többnyelvű post esetén legyen magyar is.
- A jó geek / nerd humornak is van helye, de azért mértékkel.
- Ha lehet, akkor [címkében] vagy a végén #hashtag használatával emeld ki a témádat.

## Színvonal

- Kérjük, hogy *ne csak egy szimpla képet vagy linket dobj be*, nem biztos, hogy világos az olvasóknak a szándékod.
- *Egy tl;DR nagyon sokat tud segíteni*, főleg ha hosszú cikket osztasz meg.
- Fogalmazd meg jól a véleményedet, ez sokat segít az értékteremtő párbeszédek elindításában.
  Amennyiben ez mégis hiányzik, kérni fogjuk tőled és egy-két ilyen alkalom után törölni fogjuk a postjaid.

## Stílus
- Ne személyeskedj
- Kerüld a trollkodást

Ha ez nem sikerül, az adott bejegyzést / kommentet törölni fogjuk, az íróját pedig figyelmeztetni.
Súlyos esetben, vagy több figyelmeztetésnél a kizárás is felmerülhet.

## Hirdetések

Nem bánjuk, ha hirdeted a saját szolgáltatásod, appod, céged, eseményed, vagy ha embert keresel, amíg mellette
értéket is teremtesz. Figyelj az alábbi pontokra:

- Irj a technológiai oldaláról is. Például hogyan építettétek, milyen nehézségekkel találkoztatok,
 illetve milyen módszerekkel küzdöttétek le ezeket.
- Appot eseményt, állást, akármit, csak egyszer hirdess meg a csoportban.

Az álláshirdetések postolásánál figyeljetek a következőkre:

- Kizárólag a témához kapcsolódó munkák megosztására adunk lehetőséget a csoportban: programozás,
  design, ux, stb...
- Mindenképp nevezd meg a hirdető céget.
- Röviden, egy két mondatban foglald össze a cég tevékenységét.
- Néhány releváns referencia pluszt jelent, de nem kötelező.
- A pozíció rövid leírása nem kötelező, de szintén pluszt jelent.
- Mellékeld a kapcsolattartó email címét.
- A könnyebb visszakereshetőség érdekében a post végére írd be a #job taget.

**A szabályzat korábbi pontjai itt is érvényesek.**

Ha a hirdetés nem felel meg, akkor kevésbé aktív tagoknál felszólítás nélkül töröljük, aktívabb tagoknak írunk egy nyilvános sort,
hogy rakja azt rendbe.

## Kerülendő témák

A csoportban nem tűrjük meg a következő témákat:
- Spam
- Más csoportok hirdetése. Ez alól kivétel, ha kommentben oda irányítasz másokat mivel adott témában az relevánsabb.
- Ingyenes, tört és hasonló appok és játékok
- Illegális tartalmak
- Alkalmazás és termék fejlesztéséhez nem kapcsolódó téma
- Politika
- Vallás

A "tudom, hogy off" kezdetű post nem mentesít a szabályok alól.

Ezeket a témákat a csoport tisztán tartása érdekében azonnal törölni fogjuk. Az ilyenért figyelmeztetés jár,
második alkalom után pedig végleges kizárás.

**Az egyértelműen ide nem illő tartalmakért (pl. reklám spamért), olyan userek esetében, akik eddig még semmit sem tettek a
csoporthoz, fenntartjuk a lehetőségét az azonnali törlésnek és kizárásnak.**
