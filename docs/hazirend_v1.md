# Céljaink 1.0

A budapest.mobile csoport célja magyar mobil termék építő közösség építése és összefogása.

Egy olyan közösset akarunk létrehozni, ahol megismerhetjük egymást, kommunikálhatunk, és bárki megoszthatja tudását a többiekkel.

Nyitottak vagyunk, úgy gondoljuk ezt az elmúlt 2.5 évben sokszor bizonyítottuk. Az adott téma keretei között tényleg minden belefér.

Nem húztunk egyik vagy másik platform felé. Nem élvez előnyt az iOS, vagy épp az Android, sőt ugyanolyan fontos a modern Windows és Mobil Web szintúgy.

Habár a bejegyzésekben a fejlesztői témák vannak túlsúlyban, de nagyon szívesen látunk designnal, UX-el, teszteléssel, illetve bármi egyéb kapcsolódó postot is. Szeretnénk, ha idővel még sokkal több lenne.

## SZÍVESEN OLVASSUK A VÉLEMÉNYED

Mindenkit bátorítunk a postolásra. Külön jó pont, ha ezt saját neveddel és fényképeddel teszed, habár ez nem kizáró tényező.

Lehetőség szerint magyar nyelvű, vagy két nyelvű legyen.

Szívesen látunk minden mobil termék fejlesztéssel és építéssel kapcsolatos cikket, kérdést, ötlet és véleményt. Bármi, ami a fenti céloknak megfelel.

A jó geek / nerd humornak is van helye, de azért mértékkel.

Nem kötelező, de jó pont, ha postod elején [címkében] vagy a végén #hashtag használatával kimeled a témádat. Utóbbi különösen segít a későbbi visszakeresésben. Ez utóbbi sajnos nem kifejezett könnyű a Facebook csoportokban.

## TARTSUK A MAGAS SZÍNVONALAT

Én magam nagyon sokat dolgozok azon, hogy folyamatosan minőségi témák legyenek a csoportban. Ezért kérlek ne csak egy szimpla képet vagy linket dobj be, nem biztos, hogy átjön az olvasóknak a szándékod, sőt még félre is lehet érteni.

Adott esetben egy tl;DR is nagyon sokat tud segíteni, főleg egy hosszú cikknél már így 1 perc ráfordítás után látni fogjuk, hogy érdemes-e adott esetben 5-15-20 percet a teljes cikkre fordítani.

Ezen túl hangsúlyoznám a saját véleményt is. A jól megfogalmazott véleményekből könnyebben indulnak el minőségi párbeszédek vagy viták, amelyek egyaránt értéket teremthetnek.

Amennyiben ezt mégis hiányzik, kérni fogjuk tőled, egy-két ilyen alkalom után törölni fogjuk a postjaid.

## LÉGY BARÁTSÁGOS

Ha pedig vélemények beszélgetés és vita, akkor tartsunk egy barátságos stílust:
- Légy konstruktívabb, mint amennyire kritikus. 
- Érvelj nyugodtan és logikusan. 
- Ne személyeskedj. 
- Kerüld a trollkodást.

Ha ez nem sikerül, az adott bejegyzést / kommentet törölni fogjuk, az íróját pedig figyelmeztetni. Súlyos esetben, vagy több figyelmeztetésnél a kizárás is felmerülhet.

## ADJ A KÖZÖSSÉGNEK, NA CSAK KIVENNI AKARJ

Nagyra értékeljük azokat az embereket, akik értéket adnak a közösségnek, véleményükkel, postjaikkal, hozzászólasaikkal.

Egyáltalán nem bánjuk, ha hirdeted a saját szolgáltatásod, appod, céged, eseményed, vagy ha embert keresel, amíg mellette értéket vissza is adsz.

Itt arra gondolok, hogy írj az app technológiai oldaláról is. Például hogyan építettétek, milyen nehézségekkel találkoztatok, illetve milyen módszerekkel küzdöttétek le ezeket.

Amennyiben másképp nem veszel részt a közösségben, akkor előbb-utóbb meg fogunk kérni, hogy ezt ne itt tedd.

Valamint nyomatékosan szeretném kérni, hogy appot eseményt, állást, akármit, csak egyszer hirdesd meg a csoportban. Nem nézem jó szemmel, ha heti 2-3 alkalommal ugyanazt kicsit másképp postolod. Inkább az előzőre kommentálj, akkor is előre fog kerülni. Ugyanezt követem a saját események, és más motyók esetében is, igyekszem nem túltolni.

## KERÜLENDŐ TÉMÁK

A csoportban nem tűrjük meg a következő témákat:
- Bármi nemű spam.
- Más csoportok hirdetése. Ez alál kivétel, ha kommentben oda irányítol másokat mivel adott témában az relevánsabb.
- Ingyenes, tört és hasonló appok és játékok.
- ROM csere, törések.
- A mobil termékek fejlesztéséhez nem kapcsolódó témákat. 
- Különösen nem ide valók a napi politikához köthető témák és szófordulatok.
- Ahogy a vallás sem.

Rengeteg hülyeség megy a világba, de ide ezek ne szivárogjanak be.

A "tudom, hogy off" kezdetű post nem mentesít a szabályok alól.

Ezeket a témákat a csoport tisztán tartása érdekében azonnal törölni fogjuk. Az ilyenért figyelmeztetés jár, második alkalom után pedig végleges kizárással.

Az egyértelműen ide nem illő tartalmakért (pl. reklám spamért), olyan userek esetében, akik eddig még semmit nem tettek a csoporthoz, fenntartom a lehetőségét az azonnali törlésnek és kizárásnak.

## ÁLLÁSHIRDETÉS

Az álláshirdetések postolásánál figyeljetek a következőkre:
- Kizárólag mobil termékek építésével kapcsolatos munkák megosztására adunk lehetséges a csoportban. 
- iOS-en és Android-on túl, a Windows, és a Mobil Web érintettségű hirdetések is teljesen rendben vannak, de utóbbi kettőnél mindenképp emeld ki a mobil vonatkozást.
- Lehet szó fejlesztői, designer és UX-es pozíciókról is.
- Mindenképp nevezd meg a hirdető céget.
- Röviden, egy két mondatban foglald össze a cég tevékenységét.
- Néhány releváns, mobilos referencia nem kötelező, de pluszt jelent.
- A pozícióval rövid leírása nem kötelező, de szintén pluszt jelent.
- Mellékeld a kapcsolattartó email címét.
- A könnyebb visszakereshetőség érdekében a post végére írd be a #job taget.

Nyomatékosan kérlek, hogy ugyanazt a pozit ne rakd ki többször különböző szövegekkel.

Lásd még az adj is a közösségnek, ne csak kivenni akarj alatti pontokat. Azok ide is nagy mértékben vonatkoznak.

Ha a hirdetés nem felel meg, akkor kevésbé aktív tagoknál felszólítás nélkül törlöm, aktívabb tagoknak írok egy nyilvános sort, hogy rakja azt rendbe.
