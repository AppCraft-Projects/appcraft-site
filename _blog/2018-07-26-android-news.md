---
excerpt: Az elmúlt hónapokban kicsit álmosan zajlottak a történések az Android körül, most azonban újra felpörögni látszanak.
date: 2018-07-27
tags: [android]
short_title: ☀️ Ébredeznek a dolgok az Android körül
---

![alt text](https://appcraft.hu/assets/img/android-01.png)

Volt mit tanulni az idei I/O óta az Android fejlesztőknek, volt ott újdonság rendesen. JetPack, Android X vagy MotionLayout, hoztak újdonságokat rendesen.

Az elmúlt hónapokban kicsit álmosan zajlottak a történések, most azonban újra felpörögni látszanak, érdemes felkészíteni magunkat az nyár végi és őszi dömpingre.

*Számos friss hírt gyűjtöttem egy csokorba...*

## Rövidesen érkezik a P
Megérkezett az Android P [utolsó előzetes kiadása](http://bit.ly/android-p-final-preview), és van itt minden, amit megszokhattunk:
- Van [OTA](http://bit.ly/android-p-dp5-ota)
- Valamin factory image is, egyelőre a [Pixel](http://bit.ly/android-p-factory-images) és [Essential](http://bit.ly/android-p-factory-image-essential) tulajok örülhetnek.

Ha minden jól megy, akkor néhány héten belül várhatjuk a a stabil verziót. Első körben csak az updateket, és ha tartják a szokásos menetrendet, akkor a [Pixel](http://bit.ly/pixel-3-rumors) és [Pixelbook](http://bit.ly/new-pixelbook) készülékek csak ősszel érkeznek.

## Redesignot kap több app

Ezzel párhuzamosan a Google elkezdte teaselni az új Material Designt, amit az alábbi videóban meg is tudtok nézni.

<iframe width="560" height="315" src="https://www.youtube.com/embed/4P5jIBs-b6o" frameborder="0" allow="autoplay; encrypted-media" allowfullscreen></iframe>

Számos app esetében fedezhetőek fel kisebb-nagyobb változások:
- Tisztított tipó.
- Még több fehér és okosabban használt whitespace.
- Még több kép és thumbnail.

Lehet róla cikkeket is olvasgatni [itt](http://bit.ly/material-redesign-1) és [itt](http://bit.ly/material-redesign-2) is.

Ha már mutogatják, akkor azt sejtem rövidesen érkezni fognak a dolgok.

## Proaktívabb lesz az asszisztens

Ha már appos hírek, akkor érdemes pár gondolatot ejteni az asszisztens változásairól. Tényleg röviden az a nagy történés, hogy házasítják a sokak által kedvelt proaktív Google Now mókájával.

Kicsit bővebben [itt](http://bit.ly/google-assistant-proactive-now-1) és [itt](http://bit.ly/google-assistant-proactive-now-2) írtak róla.

## Az AOSP része lesz az Android X

>Először is, mi fán terem az Android X?
>Nagyon röviden a Support Library (AppCompat), Data Binding és Architecture Components (View Model, Room, Navigation, Pager) könyvátrakat gyúrták egybe.

Korábban ezek un. unbundled könyvtárak voltak, az OS-től függetlenül, az APK-ba csomagoltuk. Ha jól értelmezem a mostani [történéseket](http://bit.ly/android-x-aosp), akkor ez nem változik, viszont így könnyebben kontribútálhat majd a közösség is a projektbe.

## Lassan jön fel az Oreo

Júniusban kimaradtak az Android platform statisztikái, de a napokban megérkezett a [friss ropogós](http://bit.ly/android-platform-stat-1807).

Rövid a lényeg:
- Nagy túlélő a Gingerbread és Android Ice Cream Sandwich, de a részesedésük mostanra kerekítési hiba lett.
- A Jelly Bean-ből is alig 3.6% lett, lassan a régebbi appokból is ki lehet futtatni.
- A KitKat viszont elég tartja magát, új app esetében meg kell fontolni, hogy API Level 19 vagy 21 legyen a választás.
- Az Oreo 10 hónap alatt ért el a 12%-ot. Nem acélos, egyre lassabban nőnek az új verziók.
