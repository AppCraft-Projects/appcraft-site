---
excerpt: A Kotlin release-k elég gyakoriak mostanában és az utóbbi pár nem is volt annyira érdekes, de  az 1.2.60 valamiért különleges. Ebben a cikkben áttekintjük, hogy miért.
title: Kotlin 1.2.60 Áttekintés
date: 2018-08-08
tags: [kotlin]
short_title: Kotlin 1.2.60 Áttekintés
---

> A Kotlin release-k elég gyakoriak mostanában és az utóbbi pár nem is volt annyira érdekes, de  az 1.2.60 valamiért különleges. Ebben a cikkben áttekintjük, hogy miért.

## Az összefoglaló

Ebben a release-ben kaptunk pár hasznos dolgot:

- Mostantól lehet multiplatform projektet fordítani IDEA-ból
- Kaptunk egy kapt modult, ami képes Gradle workereken futni
- Pár új refaktorálási funkció IDEA-ban
- Pár bugfix és optimalizáció

Ezek mind nagyon jók, de van egy különlegesen érdekes rész a jegyzetben:

> Adds optional expected annotations to multiplatform projects

Kicsit bővebben:

> This update introduces the @OptionalExpectation annotation that is suitable for marking expect annotation class declarations in common code
> whose actual counterparts may be omitted in the platform implementations.

## Optional micsoda?

Szóval miért is jó ez? Végülis csak egy `@OptionalExpectation` annotációt kaptunk, amit csak `expected` annotációkra rakhatunk.
A válasz az, hogy [úgy tervezik, hogy](https://youtrack.jetbrains.com/issue/KT-24478) rá fog kerülni olyan annotációkra,
mint a `@JvmStatic`, vagy a `@JvmOverloads`.

Annyira nincs kiemelve ennek a hasznossága, de szerintem ez egy elég jó kezdeményezés. Aki dolgozott már multiplatform
projekttel Kotlinban, avval előfordulhatott, hogy common osztályokhoz *builder*-t, vagy valami haszonlót kellett készíteni.
Most, hogy majd meg lesz a lehetőségünk, hogy ezeket az osztályokat felannotáljuk például `@JvmStatic`-kel, lényegesen
egyszerűbbé válik majd az életünk. Bemutatom egy példával:

## A use case

Tegyük fel, hogy egy library-n dogozunk a projektünkhöz, ami pár olyan dolgot implementál, amit több platformon
szeretnénk használni, például adatküldést HTTP-n keresztül.
Ezeket a dolgokat nem akarjuk kétszer megírni, ezért amennyi kódot csak lehet, common projektbe teszünk:

{% gist 4ae6e652a871f4bb0db03fdded4dce56 %}

Igen ám, de ha ezt a gyártófüggvényt Java-ból akarjuk használni, akkor az kicsit nehézkes:

{% gist 48bc38e11985050f53eb4ed4f6c3bb83 %}

Az egyetlen mód, hogy ezt a problémát megoldjuk jelenleg, az valamilyen segédosztály a JVM projektünkben:

{% gist 9ea90595c876a6a5cb23ff59be2d6f5d %}

Több és nehezebben karbantartható kód.

## Végezetül

Ha megoldják, hogy használhassuk a fent említett annotációkat common kódból, akkor az nagyon sokat fog segíteni.

Ezen kívül úgy néz ki, hogy a JetBrains eléggé komolyan veszi a multiplatform projekteket és a programozók valódi
problémáit oldják meg.

Van még egy érdekesség a dologban: úgy tűnik, hogy amiket mostanában készítettek a Kotlin fejlesztői, azok mind egy irányba
mutatnak. Kaptunk platformfüggetlenül használhato coroutine-okat, egyre jobban bővülő stdlib-et és most hamarosan
az opcionális expected annotációk is megérkeznek. Ha ez így halad, akkor a végén lehetséges, hogy lesz egy olyan
Kotlinunk, amiben a platform, amin fut csupán csak egy implementációs részlet lesz, és a kódunk bárhol futhat.
Ezt azért megnézném!
