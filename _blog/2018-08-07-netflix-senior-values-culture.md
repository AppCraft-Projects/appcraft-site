---
excerpt: Folytatása lehetne a múltkori senioros témámnak. Tök jó videóba futottam Jem Youngtól, ahol a Netflix céges kultúrájának érdekes aspektusaiba vezet be.
title: Céges kultúra, értékek és szenioritás
date: 2018-08-07
tags: [netflix, team, senior, value, culture]
short_title: Céges kultúra, értékek és szenioritás
---

Folytatása lehetne a múltkori [senioros témának](http://bit.ly/acs-senior-dev). Tök jó videóba futottam Netflix JavaScript Talkok között Jem Youngtól, ami tök érdekes aspektusait mutatta be a céges kultúrájuknak.

<iframe width="560" height="315" src="https://www.youtube.com/embed/qouPzSryggk" frameborder="0" allow="autoplay; encrypted-media" allowfullscreen></iframe>

A jópofa előadás, mögött több rétegben is ott van benne a mélység. Egyrészt van egy erős szakmaiság is. Lehet úgy is nézni, hogy bizonyos mérnöki problémákra kerestek megoldásokat. Ezek nem is voltak szofisztikáltak.

A másik oldalról nézve viszont még izgalmasabb az egész, amikor nem triviális kérdéseket tesz fel:
- Valóban több kódot írnak a senior fejlesztők mint a juniorok
- Egyáltalán mitől lesz több / jobb egy fejlesztő?

Kedvenc idézetem itt is nagyon megállja a helyét:
> “We don’t hire people to write code. We hire people to solve problems”.

És ez baromira igaz, a több kóddal több fejfájást is járhat, az is sokat számít, amit nem írsz meg.

Az előadás során számos fontos értékre ráismertem:
- **Értékteremtés**: olyan problémákat kerestek, amellyekkel tényleg jobb lesz a felhasználóknak a rendszer által nyújtott élmény.
- **Önállóság**: nem arra vártak, hogy valaki utólérje őket a problémákkal, hanem maguk keresik azokat, és hozzák a megoldási ötleteket.
- **Felelősségvállalás**: nem másra mutogattak, tudják, hogy ezt nekik kell megoldani és ténylegesen végig vinni.
- **Bizalom**: fontos elhinni azt, hogy a másik egy okos ember és a megoldáson dolgozik, nem a sejhaját vakargatja.

Ezekből épülhet fel egy igazán érett kultúra! Ezekre lehet hosszú távon építeni, amikor a szervezet kiemelt célja a skálázódás. Ilyenkor pedig nem elég a szenioritás és ha valaki jó kóder.