---
excerpt: Ideje volt alaposan átnézni a Facebook csoportunk házirendünket és némiképp egyszerűsíteni rajta.
title: ❗ Házirend v2
date: 2018-08-28
tags: [appcraft, rules]
short_title: ❗ Házirend v2
---

# Szabályzat

Az AppCraft csoport célja a magyar alkalmazás- és termékfejlesztő közösség építése és összefogása.

Ez egy olyan közösség, ahol megismerhetjük egymást, kommunikálhatunk, és bárki megoszthatja tudását a többiekkel.

Nem húzunk egyik vagy másik platform felé sem, nyitottak vagyunk a másik felé.

A fejlesztői témákat mellett nagyon szívesen olvasunk designnal, UX-el, teszteléssel, vezetéssel és más témákkal kapcsolódó posztokat is.

## Külalak

- Preferáltan a saját neveddel és profilképpel posztolj.
- A magyar nyelvet használjuk, ékezetekkel, többnyelvű poszt esetén legyen magyar is.
- A jó geek / nerd humornak is van helye, de azért mértékkel.
- A poszt elején érdemes [címmel] emeld ki a témádat, a végén pedig #hashtag használatával könnyítsd meg a későbbi visszakeresést.

## Színvonal

- Kérjük, hogy *ne csak egy szimpla képet, linket vagy videót dobj be*, írd le röviden miért érdemes erre a többieknek időt szánni.
- *Egy összefoglaló (tl;DR) nagyon sokat tud segíteni*, főleg ha hosszú cikket osztol meg.
- Fogalmazd meg jól a véleményedet, ez sokat segít az értékteremtő párbeszédek elindításában.

Amennyiben ez mégis hiányzik, előbb kérni fogjuk tőled és egy-két ilyen alkalom után törölni fogjuk a posztjaid.

## Stílus
Legyen véleményed, de fogalmazd meg korrekten:
- Érvelj adatokkal és forrásokkal!
- Ne személyeskedj!
- Hagyd el a csúnya szavakat!
- Kerüld a trollkodást!

Ha ez nem sikerül, az adott bejegyzést / kommentet törölni fogjuk, az íróját pedig figyelmeztetni.
Súlyos esetben vagy több figyelmeztetésnél a kizárás is felmerülhet.

## Hirdetések

Nem bánjuk, ha hirdeted a saját szolgáltatásod, appod, céged, eseményed vagy ha embert keresel, amíg mellette
értéket is teremtesz. Figyelj az alábbi pontokra:

- Irj a technológiai oldaláról is. Például, hogyan építettétek, milyen nehézségekkel találkoztatok,
 illetve milyen módszerekkel küzdöttétek le ezeket.
- Appot eseményt, állást, akármit, csak egyszer hirdess meg a csoportban.

## Álláshirdetések

Állást kereső vagy kínáló hirdetéseknél figyeljetek a következőkre:

- Kizárólag a témához kapcsolódó munkák megosztására adunk lehetőséget a csoportban: fejlesztés,
  design, ux, termékmenedzsment, tesztelés stb...
- Mindenképp nevezd meg a hirdető céget.
- Röviden, egy-két mondatban foglald össze a cég tevékenységét.
- Néhány releváns referencia pluszt jelent, de nem kötelező.
- A pozíció rövid leírása nem kötelező, de szintén pluszt jelent.
- Mellékeld a kapcsolattartó email címét.
- A könnyebb visszakereshetőség érdekében a poszt végére írd be a #job taget.

**A szabályzat korábbi pontjai itt is érvényesek.**

Ha a hirdetés hiányos, akkor a kevésbé aktív tagok esetében felszólítás nélkül töröljük, az aktívabb tagokkal megbeszéljük.

## Kerülendő témák

A csoportban nem tűrjük meg a következő témákat:
- Bármi spam
- Más csoportok hirdetése. Ez alól kivétel, ha kommentben oda irányítasz másokat mivel adott témában az relevánsabb.
- Ingyenes, tört és hasonló alkalmazások, játékok, könyvek, videók
- Illegális tartalmak
- Alkalmazás és termék fejlesztéséhez nem kapcsolódó témák
- Politika
- Vallás

A "tudom, hogy off" kezdetű poszt nem mentesít a szabályok alól.

Ezeket a témákat a csoport tisztán tartása érdekében azonnal törölni fogjuk. Az ilyenért figyelmeztetés jár,
második alkalom után pedig végleges kizárás.

**Az egyértelműen ide nem illő tartalmakért (pl. reklám spamért), olyan userek esetében, akik eddig még semmit sem tettek a
csoporthoz, fenntartjuk a lehetőségét az azonnali törlésnek és kizárásnak.**
